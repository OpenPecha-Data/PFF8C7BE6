iha sarvaśabdābhāvasādhanejñānakāryānupalabdhim eke pramāṇayanti|ekajñānasaṃsargivirahāt kila
nehasvabhāvānupalabdher avasaraḥ| tathā hi trayam avaśyam asyām abhidheyaṃ ghaṭādimatpratikṣepeṇa,viśeṣaṇaṃ
svabhāvaḥ phalaṃ ceti| tatra dṛśyaviṣayaviśeṣaṇavaśātpiśācāder apratiṣedhaḥ,
ekajñānasaṃsargivedanasvabhāvatvenarūpajñānād rasasya| nāpy abhāvapakṣadoṣānuṣaṅgaḥ|
vyavahāraphalatayā ca pratyakṣasiddhirupasaṃhitā| sā ca pratiyogijñānāśraye saty upapadyate|
tad eva hipratiyogyantarābhāvanāntarīyakatayā tadabhāvavikalpajananasāmarthyāt tatsādhanaṃbhavet|
tato mūḍhaṃ prati tadātmikā'nupalabdhir abhāvavyavahārasādhanītiyuktam|na ca
sarvaśabdābhāve sādhye kaścid ekajñānasaṃsargīlabhyata iti nātrāvakāśas tasyāḥ|  sa tuśabdarāśir
abhimatapradeśe vidyamānas tadā jñānakāryam anārabhyāsituṃ nasamartha iti kāryapratiṣedhe'pi
nirviśeṣaṇaiva sattā pratiṣiddhā bhavatītibhāvaḥ|atra cintyate: na tāvat dhvanir
ity eva śravaṇam, vidhirasyāpi prasaṅgāt| tasmād indriyapāṭavasahakṛtasyaivaśabdasya śravaṇajñānajanakatvam|
tac ca śravaṇapāṭavam ekajñānasaṃsargiviraheduravadhāram| ata eva pradeśapratyakṣāpekṣayā
ghaṭaniṣedhaḥ| tato hīndriyaguṇaṃgaṇayan ghaṭāparādham evānupalabdher
avadhārayati|(1)na ca manaskāravat svasaṃvedanasiddhiḥ, indriyasya jaḍatvāt| nāpīndriyāntaragamyatvam,
atīndriyatvāt| kāryaṃ punar upalabdhir evāsya|tatsiddhau ca kāryānupalabdher
evāsiddhiḥ| asiddhau siddham anaikāntikatvam| nahi viṣaye saty apīndriyadoṣāt sambhāvyamāno'nupalambhas
tadabhāvaniyato nāma|nābhāva eva śabdasya tajjñānajananayogyas tunāstīti brūma
iti cet, seyaṃ kuvaidyavṛttirāyātā, prathamaṃprāgalbhyagarbham abhimatapratikaraṇamabhyupagamyopāyabuddhyopanyastasyānupāyasya
pareṇa tattvapratipādane kṛtepaścād asādhyatvaghoṣaṇāt|
sarvathā'bhāva eva hi jijñāsite kāryānupalabdhir iyaṃsādhanam uktā| na tu jñānajananayogyatāvirahajijñāsāyām|
tad yadi pramāṇabhraṃśaeva kathañcij jñātaḥ, prameyabhraṃśas tu
kimaṅgāṅgīkriyate? varaṃ ca pramāṇāntaram eva mṛgyatām|asādhyataiva tu kasmād avaghuṣyate?na
hi śakyam avadhirasyāśṛṇvataḥsannihitabheryādiravābhāvaḥ pratikṣeptum, vidhirāvadhirayor
aviśeṣaprasaṅgāt|sati śrutikṛto'sti viśeṣaḥ prāk paścād iti cet, naivam| yadi hi prāgavasthātaḥ
śravaṇaśaktyānirviśeṣa eṣaḥ, katham aśrutiḥ sati śabde? anyathā prāg api na syāt|
atha visadṛśāvastho'pisambhāvyate| śrutāv api na śrāddhātavyam, asya viplavasya sambhāvyamānatvāt|
tatrāśravaṇamabhūtaśravaṇaṃ veti na viśeṣaḥ| ante kutaḥ śaktiviparyaya iti cet, madhye
kutas tadabhāva iti samānam|(2)tasmād apakṣa evāyaṃ sann api śabdas tadā naśruta iti|
kevalaṃ kim atra pramāṇam astv iti cintāyāṃ kāryānupalabdhiranaikāntikīty uktam eva, śravaṇapāṭavasyaduravadhāratvād
iti|nanu katham etad duravadhāraṃ dṛṣṭaśravaṇapāṭavasmaraṇabalavataḥśrotuṃ
pravṛttasya, kṣaṇikatve'pi hi visadṛśasahakāripratyayāntaravirahevisadṛśadaśāsambhavābhāvāt?
indriyavikārakāriṇo hi pratyayā dhātukṣobhaprahārādayo nirṇītaśaktayaḥsvasantāne
santānavyākulībhāvahetavaḥ sūpalakṣā eva| anupalakṣitās tusvaprabhavabhedaśaṅkāṃ katham
iva kṣamante? sūkṣmaṃ tu prabhāvavato'dhiṣṭhā nādivikārakāraṇaṃśaṅkamānasya śravaṇe'pi
ka āśvāsaḥ? tasmād anupalakṣyakāraṇārabdhadiṅmohalakṣanendriyabhrāntidarśane'piprasiddhakāraṇānupalakṣaṇān
nendriyāṇām atādavasthyavyavasthā| yathā'nyathātatpratyayānāṃ bhramatvaprasaṅgāt,
tathā'dyāpi kiṃ na gaṇyate? mā bhūt sarvasaṃvṛtivilopaḥ|abhyāsadaśāsattisamāśrayas
tu samānaḥ| na hivadhiravarasyābhiropārūḍhaśravaṇabalasyāpy aśravane'bhāvaniścayaṃ brūmaḥ,
balaniścayasyaivābhāvāt| tadvad anyasyāpyakalitabalasya| atyantābhyāse hi sakalarajanīsuptaprabuddhānām
adarśane'pitadavasthāsaṃvedinām aviparītavyavahāravṛttidarśanāt kaḥ prastāvo
jāgrataḥsvātmany anyathātvaśaṅkāyāḥ?tasmād atādavasthyasya tadvyavasthāyā vā niṣedhaḥ,
prasiddhakāraṇābhāvāt tadupalakṣaṇābhāvād vā|yadi darśanaśravaṇādāv abhyāsadaśāpekṣayā'dhyakṣatvanibandhanaṃtādavasthyam
icchatā, saṃvṛtivyavasthitenendriyatādavasth-(3)yaṃ sāmagrīpratibaddhabuddhitādavasthyaṃ
vāsādhāraṇaśaktyapekṣayā svasaṃvedanam eva vā śaraṇam āsthīyate|
tad evāśravaṇadaśāyāmapīti katham anekāntaḥ śabdābhāve?nanu jñānātmany eva svasaṃvedanam
iti cet, na|ekādhimokṣaviṣayeṣv ekakāryopayogiṣu|ekadhīḥ sarvaviṣayā sthitā nirbhāgavartiṣu

pañcaskandheṣv apy aham ity eko'dhimokṣaḥ| bhāṣaṇādāvekasminn arthe parasparopādeye copayogaḥ|
ghaṭādisañjñake tu rūparasādauprasiddho'yam nyāyaḥ, anyathā vyavahārāyogāt|nanu na śarīpratyakṣaṃ
buddhim anveti| evametat prātisvikarūpāpekṣayā rūparasādivad eva| sāmānyena tu
gṛhītvaikadhīviṣayatvamucyate, yāvan na nirbandhovivecane| vivecane tu pṛthakpramāṇam uktam|
tena pratyakṣaś caitro na cabuddhir adhyakṣeti dvitayam aviruddham| ata eva tadavastho'ham
iti vikalpo'pisaṃvedanānusārī sarvaviṣaya eva|bhrāntir iyam iti cet, na, bādhakābhāvād
bhrāntyasiddheḥ| tasmātpūrvapratītaśrotraśaktes tadavasthāniścayasambhavād aśrutiḥ śabdasyaivāparādhāditi
jñānābhāvenāpi tadabhāvasiddhir aikāntikīti na prakṛtavyāghātaḥ| iyaty evatarhi
svabhāvānupalabdher lakṣaṇasāmagrīti kāryānupalabdhisañjñākaraṇe ko'rthaḥ, pratyayāntarasākalyaṃ
svabhāvaviśeṣaṃ cāpannasyaivaśabdasyānupalabdhā niṣedhāt?(4)tathā'py anyasañjñāyāṃ
ghaṭaniṣedhe'pi ko niṣeddhā? kevalaṃ ghaṭavat śabdasyāpi dṛśyānupalabdhyā'piniṣedhaḥ
sādhyo jāta ity ucyate|tatraikajñānasaṃsargisambhavād yuktas tayā niṣedhaiti cet, tatraiva
tāvad  ekajñānasaṃsargiṇaḥ kim apekṣayā? rūpadarśane hi rasasya viprakṛṣṭadeśatayā'nupalabdhilakṣaṇaprāptatvādevāpratiṣedhaḥ,
prāpyakāritvād ghrāṇarasanasparśanānām|naivam, indriyātiriktasyālokasya
tatrāpekṣyatvāt| sahi bahiḥsula bhakāraṇidhīnopajanāpajanadharmako na
svātmatādavasthyasādhya ititadartham ekajñānasaṃsargo'pekṣyamāṇa indriyasādguṇyajñāne'pi
sahāyībhaviṣyati|evam yatrālokanirapekṣaiva grahaṇaśaktiḥ, tatra na kiñcid ekajñānasaṃsargyapekṣayetisiddham|
tac ca nāma kvacit sādhane'pekṣyate, yadantareṇa virodhāsiddhisandeheṣv
anyatamadoṣāsattiḥ|na ca dvividhopalabdhiyogyatāpannasya kvacid anupalabdhyā niṣedhe sā'sti,
yena saṃsargī niyatam apekṣyeta| yatrāpy ayamapekṣyate, tatrāpyālokāpekṣapratipattino
vastunaḥ pratiṣedhe viśeṣaṇāsiddhiparihārārthameva| na caitāvatā sarvatra tadapekṣā| na hi
vināṣaṃ praty anapekṣāvyāptisādhanī sarvatra kṣaṇabhaṅgasādhane'pi svabhāvahetāv apekṣyate|yadi
cāyam apekṣya eva kimaṅga dṛśyaviśeṣaṇena,  kenacidekajñānasaṃsargino dṛśyatvāvyabhicārāt?
na hi piśācasya kenacid eka jñānasaṃsargaḥ|eka evārtha ubhayathāpītinaikaprayoge'nyaprayojanacarceti
cet, na, sāmānyaviśeṣabhāvena bhedasyāvyaktatvāt| saṃsargohi na viśe-(5)ṣaṇaṃ
vyabhicarati| viśeṣaṇamātraṃ tu taṃvyabhicapaty eva| ata eva viśeṣaṇasiddhaye saṃsarga
upanīyate| na tu viśeṣaṇaṃsaṃsargākṛṣṭaye prabhavati, śabde'pi prasaṅgāt| tathā ca pakṣakṣaya
iti kaḥ śramasyārthaḥ? tasmād ekajñānasaṃsargo nāma prakṛtodāharaṇāpekṣayaivodghuṣyate,
na svabhāvānupalabdhau sarvatrāpekṣyatvena|prastute hi kalasapratiṣedhe sā dig astu
saviśeṣaṇasiddhyai|nopalabdham upalabhyam itīyallakṣaṇaṃ khalu nijānupalabdheḥ| tathā ca
lakṣaṇeprayoge copalabdhilakṣaṇaprāptānupalabdhimātropanyāsaḥ| śāstreviparyayabādhopadarśane
ca pratyayāntarasannidhau svabhāvaviśeṣavataḥsattve'nupalabdher asambhavaḥ khyāpyate| anyathā
prayojakam aṃśaṃ saṃsargam evasarvatra darśayet, viśeṣaṇavat|tādātmyaṃ tu dṛśyatvam
abhyupagamyaiva niṣidhyataiti viśeṣaṇasyānuktimātram, na punar aprayojakatvaṃ vyāpter iva
viduṣi, anvayoktiviśeṣe vā vyatirekasya| tasmān  nyāyanāthasyāpi nāvaśayam ekajñānasaṃsargivyapekṣābhiprāyaḥsvabhāvānupalabdhau|api
caivaṃ kāryānupalabdhāv eva sarvasaṅgrahamācakṣīta,
svabhāvānupalabdher apitadekadeśatvāt| sarvapramāṇasaṅgrahavyavasthāṃ ca kāryānumāne
kuryāt, svasaṃvedanād anyatra|tasmād indriyajñānaviṣaye nakāryānumānavyavasthā yathā tathā
tadagṛhīta ity eva kutaḥkāryānupalabdhivyavasthā'piśāstrakārasya? yathā hi pratyakṣavyavasthāvilopabhayamekatra,
tathā'nyatrasvabhāvānupalambhasya| yathā vā'pratyakṣe kāryaṃ liṅgam,
tathā'pratyakṣayogya eva tadanupalabdhir itisamānam|yathā vā'yam eva bhagavān jñānejñānāntarābhāvam
api dṛśyānupalabdhyā vyavahārayati| yadāha dṛśyātmano vāvikalpasya darśa-(6)ne'dṛṣṭir
vikalpakalpanām indriyajñānepratihanti iti, tadā ka ekajñānasaṃsargī? kiṃ caivamabhyupagame
kāryānupalabdher apyasiddhir iti prakṛtamatahānir eva| na hi jñānakāryasyābhāvaḥ
kāryānupalabdhereva boddhavyo'navasthāprasaṅgāt|svasaṃvedanaṃcaikākāraniyatam anyābhāvaniścayam
ākṣipaty eva| kevalaṃ vimataṃ prati yadi syājjñānāntaram, anubhūyeteti dṛśyānupalabdhireva
śaraṇam, vyavahāre bāhyavat|viśeṣaṇānuccāraṇaṃ tu syāt| na tv anyā gatiḥ|saṃsargāpekṣāyāṃ
ca sā'pi nāstīti sandigdhāsiddho hetuḥ| tasmād anupalabdherekajñānasaṃsargāpekṣāniyamam
anulaṅghya vartitum aśakyam|bahirapekṣayā niyama eveti cet, na, tatrāpi nibandhanābhāvāt|
yad dhi sāmarthyamantas tadatikrame, tasya bahir apilābhasambhave kiṃ na sadṛśī sthitiḥ?
vicitro hi viṣayasvabhāvaḥ| tatra svātmātāvat  pratyakṣībhāve yogyatāmātram apekṣate,
śabdagandharasasparśatamisrālokās tumanaskārātiriktam indriyam, ghaṭādisanniveśinas tu rūpaviśeṣāḥ
prakāśam api prāyaśaḥ| tathaiṣāṃvidhāv upalabdhir iva svabhāvasyānupalabdhir api
niṣedhe kiṃ na bhinnām evasāmagrīm apekṣeta?tatrādye yathā nendriyatādavasthyenopayogaḥ,
tathā madhyamīyeṣv api naikajñānasaṃsargiṇā|anyātiriktāpekṣiṇas tadapekṣā yujyante(7)'pi|
tato yathā yadi buddhiḥ syād, upalabhyetaiva kim indriyatādavasthyāpekṣayetisāmarthyam, tathā
yadi syād rasādiḥ, tadavasthendriyeṇa mayopalabhyetaiva kimekajñānasaṃsargiṇeti śakyam
eva| tasmād bahir api niyamasambhāvanā'tidūraiva|abhyupagame vā jñāne'py apekṣeta|tatrāpi
saṃvedanaikapratyakṣāpekṣaikajñānasaṃsargo'stīticet, nanu na saṃvedanaṃnāmaikaṃ pratyakṣam
asti, dharmamātrasya tasyapratisvaṃ bhedāt| sāmānyam āśrityaikajñānasañjñaya tu parituṣṭaubhinnendriyagrāhyayor
api svasaṃpvedanendriyajñānaviṣayayor api vā prasaṅgaḥ|yayoḥ sator
anyonyapratyakṣāvyabhicāraḥ, tatreyaṃ vyavastheti cet, rūpayor api nāyaṃ niyamaḥ, pradeśapiśācayor
adarśanāt| viśiṣṭayor astyeva| na ca sāmānyāparādho viśeṣam āskandatīti cet, evam
api śabdākāśayoḥ śabdamanaskārayor vāprasaṅgaḥ| na hy ākāśapratyakṣaṃ manaskārasaṃvedanapratyakṣaṃ
vā sattveśabdasya pratyakṣaṃ vyabhicarati| vyabhicāre punaḥ kāryānupalabdher anekāntaprasaṅgaḥ|tasmād
avyāpakam ekajñānāpekṣaṇam| anyasyāpi ca sulabham ity alaṃ vimatyā|api
cāyaṃ cittayor ekajñānasaṃsargo'pūrva eva, mukhyasyābhāvāt, gauṇasya caikāyatanasaṅgrahābhāvāt|upalakṣaṇam
ekāyatanasaṅgraha iti cet, ekajñānasaṃsarga eva kiṃ nopalakṣaṇamākhyāyate?
prakṛtaghaṭodāharaṇāpekṣayātu dvayam apy etad uktam ity anabhiniveśaḥ| yathā hy ekāyatanasaṅgraheṇaanyonyapratyakṣāvyabhicāra
upalakṣyate, tathaikajñānasaṃsargeṇāpi pratiyogimātrāpekṣaivetiyujyate|(8)kaś
ca kasya pratiyogī? yayor ekākāniyataṃ pratyakṣamitarābhāvaniścayam
upapādayituṃ śaknotīti| kayoś caivamanupalabdhiḥ? yayor ekapratyakṣam aparapratyakṣāvyabhicāri|tayor
hi sator naikarūpaniyatā pratipattiḥ, asambhavāt| tatas tāv aviśiṣṭakāladeśadaśāsantānāpekṣaya'nyonyasyapratiyoginau
vyavasthāpyete| sadṛśaḥ saṃvitilābhalakṣaṇo'yogas
tayor iti kṛtvā|ata eva tayor ekākāraniyataṃ vedanam anyasya pratiṣedhavikalpam upapādayituṃśaknotīti
tādṛśām abhāvaḥ pratyakṣasiddho'bhidhīyate| tam eva niścayaṃ mūḍhaṃprati
pratiyogyupalambhasvabhāvānupalabdhir upalabdhiyogyatā yugayoginaḥsantanvantī vyāhāravyavahārāv
api sādhayatīti tāvataivetaramatapratikṣepeṇasvabhāvaphalayor api pariniṣṭhāsiddhau
kim ekendriyagrāhyatāpekṣopagraheṇa?ayaṃ hi pratiyoga ekenānekena vendriyeṇagrāhyayor arthayor
jñānayor jñānārthayor vā sādhāraṇo'bhāvasādhane canirapavāda iti kas tadanurodhaḥ?
yathā hi bhūtalakalasayor jñānayor vaikarūpavedanam anyapratyakṣāvyabhicāritayātadabhāvaniścayotpādane
paryāptam,  tathāpānakapānakarmaṇi dvayam upalabdhavatas tādavasthyasaṃvedinaḥ
pradīpakavalanesparśamātropalabdhī rasābhāvaniścayajanane|(9)svavikalpākāramātrasaṃvedanaṃ
vāsannihitasparśābhāvāvasāya sādhane śaknoty eva| na hi tadvikalpavedanaṃ tadāsataḥ sparśasya
pratyakṣaṃ vyabhicarati|na cānyonyapratyakṣāvyabhicārād anyad anyatrāpidvitīyābhāvaniścayotpādanasāmarthyaṃ
nāma| nāpy abhāvaniścayotpādanasāmarthyādarthāntaram abhāvapratyakṣīkaraṇaṃ
nāma| na hy asau vigrahavān, yataḥ sākṣātkartavyaḥ|yadā ca paryudāsena pratiyogy
evābhāvaḥ, tadā tv asya mukhyaiva pratyakṣasiddhir itiyuktaṃ sarvatra vyavahāraphalatvam|
na cāyaṃ pratiyogaḥ svabhāvādiviprakarṣiṇāṃkenacid asti, yena kasyacit pratyakṣaṃtadabhāvavibhāvanāya
prabhavet| na caivaṃ nivṛttimātram anupalabdhir uktābhavati|bhaṭṭas tu paryudāsapakṣe'pi
yathoktaṃpratiyoginam anapekṣyānyamātrasyopalabdhim anupalabdhiṃ pramāṇayatīti
tanmateyuktaḥ piśācādipratikṣepaḥ| rūpadarśinas tu rasas taddeśaviprakṛṣṭa eva| natena pratiyogaṃ
yathoktam āvahati| rasanāgrasaṅgī tu nābhāvam anupalabdhauvyabhicaratiti na doṣaḥ
kaśclt| ata eva kāryānupalabdhyādīnām sākṣād akṣamaḥsvabhāvānupalabdhāv antarbhāvaḥ paramparyeṇocyate,
tādṛśasya pratiyogasyābhāvat|tasmād upalambhayogyatāprāptasyānupalambha ityeva
dṛśyānupa labdher lakṣaṇam| sa ca yathoktapratiyogyupalambharūpatayāsiddhasyābhāvasya
vyavahārikasyaivāvatiṣṭhata iti na nyāyaśāstrayor uparo-(10)dhaḥ| ekendriyagrāhyopanyāsas
tu ghaṭādyudāharaṇāpekṣaeva mantavya iti sthitam|tatra, yadā tāvat timirālokasañjñite ākāśapradeśedśyamāne
devakulādau vā bheryādiravābhāvaṃ pratipadyate, tadā tad eva tadekākāroparaktajñānaviṣayībhavajjñānaṃva
tādṛśaṃ niyataprāptikapratyakṣodayasya niṣedhyasya tajjñānasya
vāparyudāso'nupalabdhiḥ|avyāpṛtacakṣus tu rasādis tajjñānaṃ vā'ntatomanaskārākāro jñeyaparyudāsaḥ|
tatsaṃvedanaṃ ca paryudāsaḥ|na hi tad api śabdapratyakṣodayavinākṛtamupapadyate
paṭuśravaṇasya| nirvikalpakasya tu na niṣedhe' dhikāraḥ| kevalaṃyāvaddeśasambaddhasya
dhvaner adhyakṣaṃ na vyabhicarati rasādipratyakṣaṃvikalpākārasaṃvedanaṃ vā tāvaddeśaśabdāpekṣa
evaparyudāso vaktavyaḥ, anyaṃ pratipratiyogasyānyonyapratyakṣāvyabhicāralakṣaṇasya vaktum
aśakyatvāt| tataś capūrvavat pratyakṣasiddhir abhāvasya|vyavahāraś ca phalaṃ dṛśyānupalabdher
evaśabde'pīti siddham|ekadhīvirahe'py asyā vyāpārānuparodhataḥ|anākṛṣṭer aniṣṭasya
pratiyogisamāśrayāt

iti|ālokādisamagratādhigatayejanmādhikavyañjakāipekṣe sūcita ekadhīparicayo'śabdapradīpādiṣu|
kiñcit tuśrutadṛṣṭapūrvimanasas tādṛgdaśāsaṃvido'nyeṣu svānupalabdhir eva hiravādyākāraśūnyānyadhīḥ|(11)nākṣasya
siddhaṃ yadi tādavasthyaṃ śaktirna kāryānupalambhanasya|akṣasya siddhaṃ
yadi tādavasthyaṃ phalaṃna kāryānupalambhanasya

avaśyāpekṣaṇīyatve svabhāvānupalabdhiṣu|saṃsargasya kathaṃ siddhir jñānakāryādṛśo'pi vaḥ

bāhya evaiṣa niyamo yadi tatrāpi kiṃ kṛtaḥ|pradeśamātrayogyatvāc citrā hi viṣayasthitiḥ

anālokasya dhīr yadvad bādhā nānuktabhedikā|saṃsargiṇam anādṛtya tathā bādhāt tu kutracit

tasyās tu rūpaṃ pratiyogivastuvijñānam eveti nabhaṭṭabhittiḥ|tathā hi so'pi pratiyogibhāvo mithaḥsamakṣāvyabhicāra
eva

tata evaikavijñānam anyābhāvavikalpakṛt|nābhāvabodho'dhyakṣeṇa tatkṛtān niścayāt paraḥ

yathoktapratiyogitve saty eva kṣamam akṣajam|tadabhāvāvasāyāyetīdṛśī vastunaḥ sthitiḥ

nanu pratiyogy evaikajñānasaṃsargī, sākṣād ekajñānasaṃsarga syābhimatatvāt, mukhyatayā sākārasvīkārāt|
tataḥ sāmarthyādekaśabdo'vyabhicāramātropalakṣaṇatayā'vatiṣṭhate|(12)pratyakṣaikajātyapekṣayā
caikavṛttir eva| nacaivaṃ sañjñaṃātram, tathāruḍhadarśanāt, yathā eko vrīhiḥ
sampannaḥ subhikṣaṃ karotiiti| tena yatrāpy ekajñānasaṃsargiṇi dṛśyamāna iti ucyate, tatrāpy
anyonyapratyakṣāvyabhicāriṇīty ayamevārthaḥ| ekāyatanabhāva evatūpalakṣaṇatayā prakṛtāpekṣatayā
vyākhyeyaḥ, yathā pradeśas tajjñānaṃ cānupalabdhir iti|tataś ca svabhāvānupalabdhau
pratiyogisamāśraya ity ekajñānasaṃsargasamāśrayaevokto bhavatīti katham avyāpakam ekajñānasaṃsargitvaṃ
nāma? satyam evam|pratiyugavasitaikadhīsthitir yadi bhavatepratibhāti kā
kṣatiḥ|nanu sakalakalāpasaṃhṛtaṃ svayam adṛśo'stu niṣedhanaṃdhvaneḥ

anyonyapratyakṣāvyabhicārasya kenāpi dhvanāvapi sambhavāt, itarasya tupratiyogino'yogāt| pratiyogaparyavasitam
ekajñānasaṃsargaṃ manyamānasyasvānupalabdhitaḥ prakṛtaniṣedhe kā'parāpekṣā?
tasmān na yogyadeśāśeṣaśabdābhāvasādhanejñānakāryānupalambhaḥ śaraṇīkaraṇīyaḥ, svabhāvānupalabdhyaiva
siddher iti|timirālokayos tu parasparadeśaparihāreṇa sthitayor abhinnendriyakṛtaevaikajñānasaṃsargaḥ
sulabha iti tadabhāvasādhanādhikāre dūrataivasvabhāvānupalambhād
anyasādhanacinteti sarvaśabdābhāvacarcā samāptā|(13)

